---
permalink: /park_spokojny_las/
title: Park Spokojny Las
exclude: true
layout: default
author: Mateusz Malik
date: 2022.03.21
---

# {{ page.title }}
##### {{ page.author }}, {{ page.date }}

Kowale są osiedlem we Wrocławiu o powierzchni 1110 hektarów z zauważalnym przyrostem liczby
mieszkańców. Z uwagi na obecność dużych zakładów przemysłowych osiedle corocznie generuje dla miasta
duże przychody z podatków. Jednak dostęp do usług publicznych i komercyjnych na osiedlu jest
minimalny, choć trwa znaczny przyrost inwestycji mieszkaniowych i przemysłowych.

Na osiedlu Kowale jest dużo zieleni niezagospodarowanej (lasy, zagajniki, zarośla wokół rowów
melioracyjnych, łąki, mokradła) i zagospodarowanej (pola uprawne, dawne schrony wojskowe, szpalery
drzew wzdłuż niektórych ulic, R.O.D.), co sprawia wrażenie, że osiedle na zawsze pozostanie „bardzo
zielone”. Jednak zgodnie z obowiązującymi miejscowymi planami zagospodarowania przestrzennego
docelowo ilość rekreacyjnych, ogólnodostępnych terenów zielonych drastycznie spadnie na rzecz
prywatnych działek budowlanych, nowych dróg, obszarów usług i przemysłu.

Obecnie istnieją na Kowalach cztery obszary zagospodarowanej zieleni rekreacyjnej uwzględnione w tzw.
mapie przyrodniczej w Systemie Informacji Przestrzennej Wrocławia na Geoportalu:

* zieleniec przy Ełckiej wokół CAL Kowale
* park kieszonkowy przy Tczewskiej
* zieleniec przy Gołębiej
* teren zielony przy ul Kowalskiej (okolice Lechitów)

Jest to zakres dalece nieadekwatny do potrzeb mieszkańców rosnącego osiedla.
Według Studium uwarunkowań i kierunków zagospodarowania przestrzennego
Wrocławia (2018) i MPZP przewidywane są dodatkowo jedynie mniejsze lub większe „pasy” otwartej
zieleni wzdłuż niektórych dróg i cieków wodnych. Najbliższy teren uporządkowanej zieleni rekreacyjnej
przekraczający 10 hektarów to park Szczytnicki, którego dostępność mieszkańcom Kowal ogranicza
przebieg Kanałów Żeglugowego i Powodziowego oraz duży dystans.

Ogólnodostępna, nieuporządkowana zieleń rekreacyjna w ramach wałów przeciwpowodziowych nad
rozlewiskiem Widawy jest słabo dostępna dla większości mieszkaoców Kowal zachodnich i środkowych
z powodu bariery linii kolejowej, zaś tereny zielone nad Kanałem Żeglugowym są niemal całkowicie
niedostępne dla pieszych i rowerzystów z uwagi na barierę zabudowy przemysłowej i poprzemysłowej.

Teren zielony w granicach ulic Kwidzyńskiej, Czajczej, Kowalskiej, Olsztyńskiej i Szczyglej (zwany dalej
„Interiorem”) stanowi bardzo ciekawy obszar pod względem przyrodniczym i kulturowym. Przynależy
do obszaru MPZP nr 185 z 2005r, a w Studium 2018 do jednostki urbanistycznej C9 (Kowale Ptasie).
Cechuje się unikalnym ukształtowaniem terenu i różnorodną zielenią, która jest ostoją ptactwa
oraz korytarzem przyrodniczym dla ssaków i płazów. Przebiega przezeń historyczna ścieżka gruntowa
uwzględniona w Studium 2018 jako trasa rowerowa rekreacyjna o potocznej nazwie „ul. Czapla” ze
szczególnie atrakcyjnym fragmentem biegnącym od krańca ulicy Mokrej do Stadionu FC Wrocław
Academy. W XX w. uwagi na pobliską lokalizację przemysłu ciężkiego (skażenie gruntu odpadami) i
wysoką wilgotność gleby teren ten był wyłączony z zabudowy. Ogółem Interior jest i współcześnie w
niewielkim stopniu dostępny dla pieszych i rowerzystów. Cały obszar znajduje się też w strefie
ochrony konserwatorskiej zabytków archeologicznych, a układ kompozycyjny tego terenu pozostaje
zgodnie ze wskazaniem Studium 2018 „do wykreowania”. Analiza planów miasta sprzed 100 lat
wskazuje na obecność w tej części Breslau-Fiedewalde terenów podmokłych i łąk, ogrodów działkowych,
boiska sportowego oraz dwóch z trzech okolicznych cegielni.

A jednak - w świetle MPZP z 2005 roku Interior jest przeznaczony pod aktywnośd gospodarczą.
Mowa tu o terenach opisanych jako 3.AG, 4.AG, 11.AG i 12.AG. Jedynie dla terenu 3.AG „dopuszcza się
możliwość wyznaczenia strefy rezerwy terenu pod magazyn piasku na potrzeby przeciwpowodziowe
oznaczonej na rysunku planu symbolem P, w której obowiązują następujące ustalenia:

1. ukształtowanie piasku w formie górki
2. obsadzenie terenu różnymi formami zieleni w tym zimozielonymi
3. zagospodarowanie terenu na potrzeby rekreacji i wypoczynku, w tym urządzenia tras spacerowych i biegowych, placów zabaw dla dzieci i itp.

Z perspektywy Studium 2018 plan ten wymaga aktualizacji, tym bardziej, że jednym z wyzwań
dla Kowal Ptasich jest „wspieranie rozwoju usług o charakterze rekreacyjnym”.

**Wobec powyższego postulujemy**:

* Modyfikację obowiązującego MPZP nr 185: Zmiana przeznaczenia terenów opisanych jako
11.AG oraz 3.AG na zieleń parkową [ZP: 1) zieleń parkowa; 2) wody powierzchniowe; 3) terenowe urządzenia sportowe; 4) obiekty infrastruktury technicznej; 5) infrastruktura drogowa].
* Utworzenie na obszarach 11.AG oraz 3.AG miejskiego parku „Spokojny Las”:
  * W obszarze 11.AG na gminnych działkach: AR_21.5/15, AR_21.10/2, AR_21.11/2, AR_5.17/11 (z wyłączeniem obszaru 10.UC), AR_5.17/30 (z wyłączeniem obszaru 10.UC) i AR_5.18/3 (teren stadionu).
  * W obszarze 3.AG na gminnych działkach: AR_5.17/42, AR_5.18/1, AR_23.173/5.

[![Projekt obszaru Parku](https://i.ibb.co/K09t7hF/1-Projekt-Parku-Kowale3.jpg "kliknij aby powiększyć"){:class="center"}](https://i.ibb.co/r7ZBM04/1-Projekt-Parku-Kowale3.jpg)

Wskazane powyżej obszary o powierzchniach 6,78 ha oraz 6,04 ha (łącznie 12,82 ha) rozciągają się
od ul. Kwidzyńskiej na południu do ul. Olsztyńskiej na północy oraz od projektowanej trasy zbiorczej
74 (Z74, oznaczonej na Planie jako 1.KZ), a także dróg 5.KL i 6.KL na wschodzie do zabudowao mieszkalnych
Kowal Ptasich na zachodzie. Teren parku przecina droga osiedlowa oznaczona jako 7.KL.

Postulujemy w obrębie parku o:

* Zachowanie oryginalnego ukształtowania terenu (wały ziemne, rowy, górki)
* Zachowanie ścieżki „Czaplej” w dotychczasowym, historycznym przebiegu
* Utrzymanie otwartego boiska piłkarskiego FC Wrocław Academy
* Budowę infrastruktury parkowej (małej architektury, ścieżek spacerowych/ biegowych/ rowerowych o nawierzchni przepuszczalnej, oświetlenia i placu zabaw na obszarze obecnie pozbawionym drzew)
* Minimalną ingerencję w drzewostan i zachowanie „leśnego” charakteru

Zabezpieczenie wskazanego terenu w zasobach gminy Wrocław i wytyczenie pełnowymiarowego
parku odpowiada potrzebom rosnącego osiedla i zabezpiecza cenny przyrodniczo teren przed
bezpowrotnym zniszczeniem. Pomysł parku został zainspirowany przez mieszkańców osiedla Kowale i
wynika z potrzeby łatwo dostępnego dla większości mieszkaoców terenu zieleni rekreacyjnej oraz
troski o lokalną przyrodę. Projekt był dyskutowany w ramach konsultacji społecznych, które wskazały
tę lokalizację jako optymalną. Nazwa „Spokojny Las” nawiązuje do nazwy osiedla Kowale funkcjonującej krótko w XX wieku.

## Załączniki graficzne

Proponowany obszar parku w zbliżeniu:

[![Projekt obszaru Parku](https://i.ibb.co/PzRgyG3/2-Projekt-Parku-Kowale1.jpg "kliknij aby powiększyć"){:class="center"}](https://i.ibb.co/k6pXT2k/2-Projekt-Parku-Kowale1.jpg)

Aktualny stan interioru:

{% include gallery.html id="park_zielone_kowale_spacer" %}
